---
title: Richtlijn 3.4 Geef de activiteit een herkenbare naam 
permalink: /activiteiten4
sort: 304
---

# Richtlijn 3.4 Geef de activiteit een herkenbare naam  
----------------

> _**in bewerking (reviewcommentaren ontvangen)**_

Kies een activiteitnaam die weergeeft op welke handelingen (wat doe je) en objecten (wat is het waar je iets mee wilt doen) de regels met deze activiteit betrekking hebben. Neem in de naam van de activiteit woorden op die voorkomen in de tekst van de regel<sup>1</sup>.  

## Waarom doen we dit?

De richtlijn om activiteiten een in tekst en legenda herkenbare naam te geven komt vanuit het principe dat de activiteit is bedoeld voor de duiding van de juridische inhoud van artikelen en leden. Dit zorgt voor initiatiefnemers en medewerkers van bevoegd gezagen voor een herkenbare en duidelijk te onderscheiden activiteitnaam in zowel Regels op de Kaart, als in de aanvraagmodule en in de VTH-software. 

In deze richtlijn hebben we het met name over die activiteiten die in de RTR op het laagste niveau staan. Dus alleen de activiteiten waar een regelbeheerobject aan kan worden gekoppeld (bijvoorbeeld een vergunningcheck of een aanvraagformulier). Deze richtlijn gaat niet over generieke activiteiten met generieke namen, die voor een bovenliggende structuur zorgen. 

**Vuistregels**

Een aantal vuistregels voor het kiezen van de naam van een activiteit zijn: 

- Het is aan te bevelen waar mogelijk te zorgen voor een naam van de activiteit met een object en een handeling<sup>2</sup>;  
- Maak de naam van de activiteit precies zo specifiek dat de naam zich voor de initiatiefnemers die het loket raadplegen duidelijk onderscheidt van de andere namen van activiteiten (op die locatie, van alle BG’s die op die locatie een activiteit hebben liggen)  
  - Zorg dat de naam zich beperkt tot dat wat er verricht wordt (maar niet te beperkt; daarmee krijg je namelijk een enorme hoeveelheid activiteiten of kun je er steeds net niet mee uit de voeten); 
  - Maak de naam van de activiteit specifieker als daar een goede reden voor is:  
    - om in het loket duidelijk onderscheid te maken met activiteiten van andere bestuurslagen;  
    - als de activiteit zo algemeen is dat niet herkenbaar is waar de regels die met de activiteit zijn geannoteerd betrekking op hebben. “Stof veroorzaken” zonder dat daarbij duidelijk is wat voor stof of “water lozen" zonder dat daarbij duidelijk is wat voor water (afvalwater, hemelwater). 
 
**Wat toont de viewer van een activiteit** 

De viewer toont in de legenda de naam van de activiteit met daarbij de noemers van de bijbehorende locatiegroepen en de activiteitregelkwalificatie (met uitzondering van anders geduid, die wordt niet getoond).  Als er geen locatiegroep is, toont de viewer de noemer(s) van de losse locaties. Zorg ervoor dat de noemer die getoond wordt voorkomt in de tekst van het artikel of het lid. 

_<sup>1</sup> Als het om een reeds bestaande activiteitnaam gaat, zorg dan dat de naam van de activiteit herkenbaar is top enige plek in de (aanvullende) regeltekst._ 

_<sup>2</sup> Dit is dus, concreet gezegd, (eerst) een zelfstandig naamwoord (in enkelvoud) en (dan) een werkwoord, waarbij de handeling betrekking heeft op het object, zoals bijvoorbeeld “uitrit aanleggen”. Soms leidt het toevoegen van handelingen tot een onleesbare tekst; zo zijn bij de Bruidsschat bij Bedrijfsactiviteiten geen handelingen toegevoegd. Dat gaf erg lange en daarmee slecht leesbare namen. Bijvoorbeeld: Bouwbedrijf, installatiebedrijf, grondbouwbedrijf, wegbouwbedrijf, waterbouwbedrijf en schildersbedrijf starten, veranderen of inwerking hebben._ 

**Voorbeeld**
----------------

**Neem een deel van het toepassingsbereik van de activiteit mee in de omschrijving van de activiteit** 

Het meenemen van een deel van het toepassingsbereik van de activiteit in de omschrijving, maakt dat de activiteit onderscheidbaar is van andere activiteiten die over dezelfde handeling en object gaan (met hetzelfde oogmerk). Je ziet dit in onderstaand voorbeeld van activiteiten die allemaal van hetzelfde bestuursorgaan zijn. 

Het is niet handig om hier één of twee activiteiten van te maken in plaats van vier. Ze hebben namelijk alle vier:  

- Een eigen toepassingsbereik in de regels.  
- Eigen bepalingen wanneer verplichtingen nodig zijn (melding/informatieplicht).  
- Eigen indieneisen omschreven in de regels.  
- Eigen algemene regels omschreven in de regels (daardoor ook een eigen set met maatregelen die een bedrijf moet treffen in maatregelen op maat).   

***Kleinschalig tanken van voertuigen, vliegtuigen of werktuigen met vloeibare brandstoffen (25 m3 per jaar of minder)*** 

Bal Artikel 4.491 (toepassingsbereik) 
1. Deze paragraaf is van toepassing op het met een handpomp of een elektrische pomp tanken van voertuigen, vliegtuigen of werktuigen met vloeibare brandstoffen, als totaal niet meer dan 25 m3 vloeibare brandstoffen per jaar wordt getankt.  

***Grootschalig tanken van voertuigen, vliegtuigen of werktuigen met vloeibare brandstoffen (meer dan 25 m3 per jaar)*** 

Artikel 4.502 (toepassingsbereik) 
1. Deze paragraaf is van toepassing op het tanken van voertuigen, vliegtuigen of werktuigen met vloeibare brandstoffen, als totaal meer dan 25 m3 vloeibare brandstoffen per jaar wordt getankt. 

***Kleinschalig tanken van vaartuigen of drijvende werktuigen met vloeibare brandstoffen (25 m3 per jaar of minder)*** 

Artikel 4.529 (toepassingsbereik) 

1. Deze paragraaf is van toepassing op het met een handpomp of elektrische pomp tanken van vaartuigen of drijvende werktuigen, als niet meer dan 25 m3 vloeibare brandstoffen per jaar wordt 210 getankt. 

***Grootschalig tanken van vaartuigen of drijvende werktuigen met vloeibare brandstoffen (meer dan 25 m3 per jaar)*** 

Artikel 4.539 (toepassingsbereik) 

1. Deze paragraaf is van toepassing op het tanken van vaartuigen of drijvende werktuigen, als meer dan 25 m3 vloeibare brandstoffen per jaar wordt getankt. 
