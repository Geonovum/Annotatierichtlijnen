---
title: Richtlijn 3.7 Activiteiten met concrete inhoudelijke regels
permalink: /activiteiten7
sort: 307
---

# Richtlijn 3.7 Activiteiten met concrete inhoudelijke regels
----------------

> _**in bewerking**_

Pas het annoteren met Activiteit alleen toe in de tekstonderdelen (afdeling, paragraaf etc.) die concrete inhoudelijke regels over een specifieke activiteit bevatten en annoteer in die tekstonderdelen alle artikelen/leden met Activiteit. Annoteer in de overige tekstonderdelen (met bv algemene bepalingen, verwijzende regels e.d.) niet met Activiteit. 

Alleen echte activiteiten met concrete inhoudelijke regels annoteer je met activiteit; niet de juridische tekst zoals algemene bepalingen. 
 
## Waarom doen we dit?

Hoofddoel van het annoteren met Activiteit is de computerleesbare en door een viewer weer te geven duiding van de juridische inhoud van iedere individuele regel: déze regel gaat over déze activiteit op déze Locatie met déze kwalificatie (vergunningplicht, verbod etc). Het is niet de bedoeling om iedere regel die voor een activiteit maar relevant zou kunnen zijn met die Activiteit te annoteren met als doel om ieder (potentieel) relevant artikel als resultaat te geven bij het filteren op een bepaalde activiteit. 

Je annoteert in een tekstonderdeel alle artikelen/leden met de Activiteit vanwege het kaartbeeld en de vindbaarheid in de viewer. Een andere reden is dat je daarmee vastlegt welke artikelen de grondslag zijn voor de toepasbare regels. Ook voor het beheer van de toepasbare regels is dat nodig. 

Met inhoudelijke regels over een activiteit bedoelen we bij voorbeeld artikelen over toepassingsbereik, oogmerk, normadressaat, vergunningplicht, meldingsplicht, informatieplicht, verbod, gebod, maatwerkvoorschrift, aanvraagvereisten, beoordelingsregels als ze over een concrete, specifieke activiteit gaan. Met algemene bepalingen bedoelen we bij voorbeeld begripsbepalingen, algemene meet- en rekenbepalingen, een artikel over de doelen van het omgevingsplan, een artikel over de normadressaat dat voor alle activiteiten geldt. Het is dus niet de bedoeling om het artikel begripsbepalingen te annoteren met alle Activiteiten die in het omgevingsdocument voorkomen om dat artikel vanuit iedere activiteit-filtering te kunnen vinden. Voor de vindbaarheid van zulke artikelen is het werkingsgebied van het algemene artikel bedoeld. Dat is het ambtsgebied. Daardoor is bij iedere klik op de kaart zo’n artikel met algemene bepalingen vindbaar. Met verwijzende regels bedoelen we een regel (in een ander hoofdstuk) als: Bij het bouwen van een hoofdgebouw wordt voldaan aan paragraaf 5.2.1 en paragraaf 5.2.2. Dit is geen inhoudelijke regel over een concrete, specifieke activiteit en wordt daarom niet geannoteerd met Activiteit.  

Een voorbeeld om de richtlijn over het annoteren van alle artikelen c.q. leden in een tekstonderdeel toe te lichten: Er is een paragraaf ‘Bouwen van een hoofdgebouw’ met daarin het artikel Toepassingsbereik, het artikel Oogmerken, het artikel Algemene regels, het artikel Aanwijzing vergunningplichtige gevallen, het artikel Bijzondere aanvraagvereisten en het artikel Beoordelingsregels omgevingsvergunning. Al deze artikelen worden geannoteerd met de corresponderende Activiteit.  

**Voorbeeld**
----------------
