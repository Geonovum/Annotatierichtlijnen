---
title: Richtlijn 5.4 Gebruik gebiedsaanwijzing type bouw 
permalink: /gebiedenaanwijzen4
sort: 504
---

# Richtlijn 5.4 Gebruik gebiedsaanwijzing type bouw 
----------------

> _**in bewerking**_

In het omgevingsplan kan je gebieden waar gebouwen mogen worden opgericht aangeven met rooilijnen en bouwvlakken met de gebiedsaanwijzing van het type bouw. Dit is niet verplicht of noodzakelijk. Je kunt dit ook op de kaart aangeven door te annoteren met een activiteit.

## Waarom doen we dit?

Annoteren met de gebiedsaanwijzing van het type bouw zorgt door symbolisatie en typering van het gebied voor een eenduidige herkenbaarheid op de kaart, de legenda en in het annotatiescherm. Ook zijn de regels beter vindbaar.  

Uitgangspunt van de standaard en de annotatierichtlijn is dat je -met uitzondering van de algemene bepalingen- bij voorkeur alle artikelen annoteert met de domeinspecifieke annotaties activiteit, gebiedsaanwijzing, omgevingsnorm of omgevingswaarde.  

In het omgevingsplan kan de gemeente kiezen voor een vooral activiteitgerichte indeling, of een combinatie van een gebiedsgerichte en activiteitgerichte indeling. Kies je voor een activiteitgerichte indeling, dan annoteer je veel artikelen met activiteit. Kies je voor de combinatie van gebiedsgericht en activiteitgericht, dan annoteer je met gebiedsaanwijzing (voornamelijk functie) en activiteit.  

Het bouwen en waar gebouwd mag worden kan je volledig activiteitgericht reguleren. Je annoteert die artikelen dan met activiteit. Er zijn ook gemeenten die de bestemmingsplanpraktijk willen voortzetten door gebouwen op de kaart aan te geven met bouwvlakken en rooilijnen. In dat geval annoteer je met de gebiedsaanwijzing type Bouw. Het is dus niet zo dat je bouwvlakken wel met een gebiedsaanwijzing annoteert en andere gebieden niet.  

Als je bovenstaande toepast op het omgevingsplan van een gemeente die kiest voor een gebiedsgerichte opzet van het omgevingsplan:  

- Als het motief van het aanwijzen van een gebied is de (evenwichtige) toedeling van functies aan locaties dan annoteer je met gebiedsaanwijzing functie.  
- Wijs je een beperkingengebied als bedoeld in de Omgevingswet aan dan annoteer je met gebiedsaanwijzing beperkingengebied.  
- Reguleer je de situering van gebouwen met rooilijn en/of bouwvlak dan annoteer je met gebiedsaanwijzing bouw.  
- Als je de landbodem indeelt in bodemfunctieklassen dan annoteer je met gebiedsaanwijzing bodem.
