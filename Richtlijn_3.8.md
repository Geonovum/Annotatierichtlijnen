---
title: Richtlijn 3.8 Alleen activiteiten met hun toestemmingen zoals in regel
permalink: /activiteiten8
sort: 308
---

# Richtlijn 3.8 Alleen activiteiten met hun toestemmingen zoals in regel
----------------

> _**in bewerking**_

Annoteer alleen activiteiten en de bijbehorende ‘toestemmingen’ die in de regel zijn benoemd (of, als de activiteit in een ander artikel in dat tekstonderdeel is benoemd: waar de regel over gaat); de activiteit is niet bedoeld om een interpretatie, afleiding of contramal die niet expliciet in de betreffende regel staat in annotaties weer te geven. 

Je maakt alleen activiteiten met bijbehorende ‘toestemmingen’ aan als zo letterlijk mogelijke vertaling van de tekst. Dus geen interpretatie, afleiding, contramal of opsommingen die niet expliciet in de regeltekst staan. 

## Waarom doen we dit?

Het annoteren met activiteit is bedoeld om een duiding van de letterlijke juridische inhoud van een artikel te geven, zodat een viewer die duiding op de kaart en in de legenda en het annotatiescherm kan weergeven. Voor de mens is dan duidelijk dat het kaartbeeld, de legenda, het annotatiescherm en de bijlage met GIO-namen een kloppende weergave zijn van wat in de tekst van het artikel staat.  

Een voorbeeld om de richtlijn toe te lichten. Er is een artikel waarin (alleen) is bepaald dat het in het Woongebied is toegestaan om woonactiviteiten, bedrijfsactiviteiten, detailhandelsactiviteiten, horeca-activiteiten en maatschappelijke activiteiten te verrichten. In overeenstemming met de richtlijn worden bij dat artikel de in het artikel genoemde activiteiten geannoteerd, met de kwalificatie toegestaan. Het is niet de bedoeling om bij dat artikel ook allerlei andere activiteiten te annoteren (met de kwalificatie verbod) die in dat artikel niet genoemd worden maar waarvan uit een ander artikel blijkt, of afgeleid kan worden, dat ze in het Woongebied niet zijn toegestaan. Het is ook niet de bedoeling om bij dat artikel de de in het artikel genoemde activiteiten nogmaals te annoteren, met als locatie het deel van het grondgebied buiten het Woongebied, met de kwalificatie verbod. Dat staat immers allemaal niet in het artikel.

