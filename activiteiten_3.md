---
title: 3 Activiteiten inzichtelijk en toepasbaar maken
permalink: /activiteiten
sort: 300
---

# 3. Activiteiten inzichtelijk en toepasbaar maken

**Richtlijn 3.1 Activiteit annoteren voor aanvragen**

Bevat een regel in een omgevingsdocument een vergunning-, meldings- of informatieplicht? Dan is het noodzakelijk minimaal één juridische regel met een activiteit te annoteren, zodat het mogelijk is het benodigde formulier in het Omgevingsloket te zetten. [Lees verder](Richtlijn_3.1.md) 

**Richtlijn 3.2 Pas de juiste activiteitregelkwalificatie toe**

Voor het annoteren met activiteitregelkwalificaties is het prettig als een artikel of lid zo is opgeschreven dat er per artikel (of per lid als het artikel meerdere leden heeft) maar één soort ‘plichtkwalificatie’ voorkomt (vergunningplicht, meldingsplicht etc.). Dan kun je namelijk per artikel/lid één activiteitregelkwalificatie gebruiken. [Lees verder](Richtlijn_3.2.md) 

**Richtlijn 3.3.3 Reikwijdte van een activiteit**

Nieuwe richtlijn over de reikwijdte van een activiteit. Tekst in voorbereiding. 

**Richtlijn 3.4 Geef de activiteit een herkenbare naam die zoveel mogelijk lijkt op de naam van de activiteit in de regeltekst**

Kies een activiteitnaam die weergeeft op welke handelingen (wat doe je) en objecten (wat is het waar je iets mee wilt doen) de regels met deze activiteit betrekking hebben. Neem in de naam van de activiteit woorden op die voorkomen in de tekst van de regel. [Lees verder](Richtlijn_3.4.md)

**Richtlijn 3.5 Meng de activiteit niet met de specifieke locatie**

n de naam van de activiteit neem je niet de duiding van de locatie op. Alleen als het een onlosmakelijk inhoudelijk onderdeel is van de naam zoals ‘boren in de Noordzee'. [Lees verder](Richtlijn_3.5.md)

**Richtlijn 3.6 Gebruik noemer bij specifieke locatie in naam activiteit met bijbehorende regelkwalificatie**

De Noemer van de locatie die alleen voor die activiteit geldt, bestaat uit de naam van die activiteit met de ‘toestemming' (vergunningplicht, meldingsplicht, etc.) en de overeenkomende activiteitregelkwalificatie. [Lees verder](Richtlijn_3.6.md)

**Richtlijn 3.7 Activiteiten met concrete inhoudelijke regels**

Pas het annoteren met activiteit alleen toe in de tekstonderdelen (afdeling, paragraaf etc.) die concrete inhoudelijke regels over een specifieke activiteit bevatten en annoteer in die tekstonderdelen alle artikelen/leden met activiteit. Annoteer in de overige tekstonderdelen (met bv algemene bepalingen, verwijzende regels e.d.) niet met activiteit. [Lees verder](Richtlijn_3.7.md)

**Richtlijn 3.8 Alleen activiteiten met hun toestemmingen zoals in regel**

Annoteer alleen activiteiten en de bijbehorende ‘toestemmingen' die in de regel zijn benoemd (of, als de activiteit in een ander artikel in dat tekstonderdeel is benoemd: waar de regel over gaat); de activiteit is niet bedoeld om een interpretatie, afleiding of contramal die niet expliciet in de betreffende regel staat in annotaties weer te geven. [Lees verder](Richtlijn_3.8.md)

**Richtlijn 3.9 Annotaties moeten niet limitatief lijken als ze dat niet zijn**

Wek niet de indruk van een limitatieve opsomming met de activiteit-annotaties als het artikel/lid niet limitatief bedoeld is. [Lees verder](Richtlijn_3.9.md)

**Richtlijn 3.10 Plaats activiteiten in een hiërarchische structuur**

Plaats de activiteiten die horen bij een omgevingsdocument in een hiërarchische structuur door gebruik te maken van de relatie ‘bovenliggende activiteit'. Daarmee creëer je een boomstructuur van activiteiten waarin iedere activiteit precies één bovenliggende activiteit heeft en meerdere onderliggende activiteiten kan hebben. [Lees verder](Richtlijn_3.10.md)

