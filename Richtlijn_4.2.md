---
title: Richtlijn 4.2 Zorg voor een herkenbare naam van locaties 
permalink: /werkingsgebieden2
sort: 402
---

# Richtlijn 4.2 Zorg voor een herkenbare naam van locaties
----------------

> _**in bewerking**_

Zorg dat de noemer(s) van de locatie(s) die het werkingsgebied vormt of vormen overeenkomen met hoe ze in de tekst van de regels worden genoemd. Daarvoor is het nodig dat in de tekst van de regels de locaties die het werkingsgebied vormen worden genoemd.  

De viewer geeft de ‘naam’ (noemer) van een werkingsgebied weer op de kaart, in de legenda en in het annotatiescherm. De tekst maakt duidelijk wat het werkingsgebied van een artikel of lid is, zorg dat de naam (noemer) hierin voorkomt. Als de naam van de GIO, de locatie en het werkingsgebied in het artikel/lid overeenkomen, komen ze ook op die manier hetzelfde voor in de tekst, de legenda, het annotatiescherm en de GIO-bijlage. Die naam moet ten minste één keer voorkomen in het tekstonderdeel. Je hoeft hem niet in de tekst van ieder gerelateerd artikel op te nemen.  

Als een tekstonderdeel over hetzelfde werkingsgebied gaat, dan is het voldoende dit werkingsgebied één keer te noemen in een van de artikelen of leden. Is het ambtsgebied het werkingsgebied, dan noem je het werkingsgebied niet expliciet in de tekst. 

## Waarom doen we dit?

Het is prettig als in de tekst duidelijk te lezen is waar de regel geldt. De viewer moet een eenduidig en juridisch onderbouwd beeld geven van de regels en hun werking. Daarvoor is het prettig als:  

- De naam van de locatie uit de tekst ook zo herkenbaar is in de legenda en het annotatiescherm.  
- De naam van de locatie hetzelfde is als de naam van het GIO waarmee (in de bekendmaking van) het besluit officieel is vastgesteld en vastgelegd waar de regel geldt. De naam komt dan ook zo terug in de bijlage met informatieobjecten.  

**Hoe ga je om met ambtsgebied of verschillende locaties?** 

Als de regel voor het ambtsgebied geldt dan neem je in de tekst geen omschrijving van de locatie op; daar wordt immers ook geen GIO van vastgesteld. 

Als het werkingsgebied bestaat uit meerdere locaties, noem je de namen van al die locaties in het artikel/lid. Je kan er ook voor kiezen om die locaties te verzamelen in een locatiegroep die het werkingsgebied vormt, zodat er in het artikel/lid maar één naam hoeft voor te komen. 

 
