---
title: Richtlijn 6.1 Vastleggen regels die normen stellen met verschillende waarden 
permalink: /normenstellen1
sort: 601
---

# Richtlijn 6.1 Vastleggen regels die normen stellen met verschillende waarden 
----------------

> _**in bewerking**_

Regels die normen stellen met verschillende waarden op verschillende locaties annoteer je met omgevingsnorm of omgevingswaarde.

## Waarom doen we dit?

Waarden die per plek verschillen, leg je in principe vast met locaties en niet in de tekst van het artikel. Als het maar een paar waarden of locaties zijn, kan je overwegen ze toch in de tekst te zetten. 

Annoteren met omgevingsnorm en omgevingswaarde doe je zodat: 

1. de locaties van de omgevingsnorm/-waarde herkenbaar op de kaart, in de legenda en in het annotatiescherm te zien zijn; 
2. de symbolisatie, de naam en ook het type van de omgevingsnorm/-waarde in de legenda en in het annotatiescherm te zien zijn; 
3. je op de kaart alle waarden van de omgevingsnorm/-waarde ziet; 
4. je met een klik op de kaart de waarde kan zien die op die locatie geldt. 

Het annoteren met omgevingsnorm/-waarde maakt dat je in een viewer alle deze specifieke artikelen kan vinden. Ook zijn de waarden per locatie via een klik op de kaart beschikbaar. Voor het beheer van het omgevingsdocument is dit heel praktisch. Je hoeft namelijk niet alle adressen en bijbehorende waarden in de tekst te zetten. En voor een raadpleger is het prettig om niet in de tekst naar een adres te hoeven zoeken, maar via een klik op de kaart direct de waarde op het bevraagde perceel te kunnen zien. De waarden leg je vast in het informatieobject, en benoem je in de bijlage met het overzicht van GIO’s. 

 
