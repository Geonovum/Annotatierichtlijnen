---
title: Richtlijn 5.3 Gebruik beperkingengebied
permalink: /gebiedenaanwijzen3
sort: 503
---

# Richtlijn 5.3 Gebruik beperkingengebied
----------------

> _**in bewerking**_

Het begrenzen en het op de kaart weergeven van beperkingengebieden doe je door te annoteren met de gebiedsaanwijzing van het type beperkingengebied. Dit mag alleen voor beperkingengebieden zoals bedoeld in de Omgevingswet: een bij of krachtens de wet aangewezen gebied waar vanwege de aanwezigheid van een werk of object regels gelden over activiteiten die gevolgen (kunnen) hebben voor dat werk of object. De [Waardelijst voor beperkingengebiedgroep](https://stelselcatalogus.omgevingswet.overheid.nl/waardelijsten/detail?doc=http:%2F%2Fstandaarden.omgevingswet.overheid.nl%2Fdoc%2F20201117000000%2Fwaardelijst%2FBeperkingengebiedgroep_1.0.10) is hiervoor bepalend. 

## Waarom doen we dit?

Annoteren met de gebiedsaanwijzing beperkingengebied zorgt door symbolisatie en typering van het gebied voor een eenduidige herkenbaarheid op de kaart en in het annotatiescherm. Ook zijn de regels beter vindbaar.  

**Wettelijke beperkingengebieden**

In de Omgevingswet en de AMvBâ€™s zijn de wettelijke beperkingengebieden benoemd:  

- spoorweg  
- luchthaven
- weg
- waterstaatswerk  
- installatie in waterstaatswerk  
- molen (vanwege de beperkingen die gelden in de molenbiotoop) 

Deze waarden staan in de [Waardelijst Beperkingengebiedgroep](https://stelselcatalogus.omgevingswet.overheid.nl/waardelijsten/detail?doc=http:%2F%2Fstandaarden.omgevingswet.overheid.nl%2Fdoc%2F20201117000000%2Fwaardelijst%2FBeperkingengebiedgroep_1.0.10). De waarde overig vermijd je waar mogelijk.    

Het is niet de bedoeling om de gebiedsaanwijzing beperkingengebied te gebruiken voor gebieden waar om andere redenen beperkingen gelden, zoals het explosieaandachtsgebied, de bebouwingscontour houtkap, een gebied met een bepaalde archeologische verwachtingswaarde, etc. In het omgevingsplan gebruik je daarvoor de gebiedsaanwijzing van het type functie. In andere typen omgevingsdocumenten kies je het inhoudelijk bijpassende type. 
