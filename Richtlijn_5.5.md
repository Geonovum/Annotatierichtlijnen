---
title: Richtlijn 5.5 Gebruik naam gebiedsaanwijzing en gebiedsaanwijzing-annotatie
permalink: /gebiedenaanwijzen5
sort: 505
---

# Richtlijn 5.5 Gebruik naam gebiedsaanwijzing en gebiedsaanwijzing-annotatie
----------------

> _**in bewerking**_

De naam van de gebiedsaanwijzing moet ten minste één keer in de tekst voorkomen. De gebiedsaanwijzing-annotatie moet ten minste bij één artikel of lid voorkomen. Een artikel of lid dat het gebied aanwijst moet je in ieder geval met de gebiedsaanwijzing annoteren. 

Om een specifiek gebied op de kaart aan te geven noem je de naam van de gebiedsaanwijzing ten minste één keer in een artikel. Bepaal welk artikel hiervoor het meest geschikt is, bijvoorbeeld het artikel “Deze afdeling gaat over het stiltegebied.” Dit annoteer je dan met de gebiedsaanwijzing. Je vindt het gebied dan terug als je op locatie zoekt.

## Waarom doen we dit?

Annoteren met gebiedsaanwijzing zorgt dat de locatie met een herkenbare symbolisatie op de kaart te zien is en dat de legenda en het annotatiescherm in de viewer die symbolisatie, de naam en ook het type van het gebied laten zien met dezelfde termen. Ook kun je dan alle artikelen vinden die met die specifieke gebiedsaanwijzing zijn geannoteerd. 

Je annoteert met gebiedsaanwijzing als de regels over een specifiek gebied gaan, zoals woongebied, centrum, stiltegebied, grondwaterbeschermingsgebied, waterberging. Vaak gaat een heel tekstonderdeel over zo’n specifiek gebied. Er is dan een artikel dat het gebied ‘aanwijst’. In de andere artikelen van die afdeling komt de naam van het gebied dan niet altijd voor. Er kunnen ook artikelen over dat gebied verspreid over de tekst van het omgevingsdocument voorkomen. 
